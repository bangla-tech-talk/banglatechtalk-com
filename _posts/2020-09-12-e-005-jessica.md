---
title: "মানুষ, প্রযুক্তি, এবং ভরতনাট্যম থেকে স্ট্রিট ড্যান্স - Jessica Sharmin Rahman (PhD Student, Australian National University)"
author: Saiful Islam
author_url: 'https://saiful.io/'
date: 2020-09-27 00:00:00 +0600
categories: [পডকাস্ট, অনাড়ম্বর আড্ডা]
tags: [অনাড়ম্বর আড্ডা, 3MT,ভারতনাট্যম, স্ট্রিট ড্যান্স, The Social Dilemma, Human Centered Computing]

google_podcast_url: "https://podcasts.google.com/feed/aHR0cHM6Ly9hbmNob3IuZm0vcy8yY2FkMzY5MC9wb2RjYXN0L3Jzcw/episode/NWQ0NmExZWItMzZmMi00OTc3LTk4OWUtN2EyOGM1MTAyMjk1"

pocketcast_url: "https://pca.st/xysmebq3"

spotify_url: "https://open.spotify.com/episode/1pzs1Jn0kdVFUHaLjuPyKz"

radio_public_url: "https://radiopublic.com/bangla-tech-talk-GMVmBj/s1!59cb5"

castbox_url: "https://castbox.fm/episode/id3149130-id310753023"

apple_podcast_url: "https://podcasts.apple.com/us/podcast/005-human-technology-bharatanatyam-to-street-dance/id1524690178?i=1000492645307&mt=2&app=podcast"

download_link: "https://anchor.fm/s/2cad3690/podcast/play/20217292/https%3A%2F%2Fd3ctxlq1ktw2nl.cloudfront.net%2Fstaging%2F2020-09-26%2F03304646c787046aac2817aa31719e7c.m4a"

image: "https://raw.githubusercontent.com/bangla-tech-talk/image-hosting/master/jessica2.jpeg"

podlove_cofig: "/podlove/episodes/e-005.json"
podlove_player_id: "e-005-player"
podlove: true
---
## পর্ব সংক্ষেপ 

জেসিকা শারমিন রহমান সেই সব বিরল মানুষদের একজন যারা একই সাথে সবকিছু করতে পারে।  এবং ভালোভাবে করতে পারে। তিনি ছয় বছর বয়স থেকে ছায়ানটে ভরতনাট্যমের শিক্ষা নিয়েছেন। নিজেও প্রায় আট বছর নাচ শিখিয়েছেন সেই ছায়ানটেই। কিন্তু সেটাই তার একমাত্র পরিচয় না। জেসিকা একজন তরুণ কম্পিউটার বিজ্ঞান গবেষক।  তার গবেষণার বিষয়বস্তু হচ্ছে মানুষের ফিজিওলোজিক্যাল সিগনালে বিভিন্ন রকমের মিউজিকের প্রভাব  এবং সেই সিগন্যাল গুলো ব্যবহার করে কিভাবে মানুষের মনস্তাত্ত্বিক অবস্থার উন্নতি করা যায় সেই ব্যাপারগুলো খতিয়ে দেখা।

![Jessica Sharmin Rahman](https://raw.githubusercontent.com/bangla-tech-talk/image-hosting/master/jessica2.jpeg)

তিনি এখন অস্ট্রেলিয়ান ন্যাশনাল ইউনিভার্সিটি (এএনইউ) এর রিসার্চ স্কুল অফ কম্পিউটার সায়েন্সের হিউম্যান সেন্টারড কম্পিউটার (এইচসিসি) গ্রুপের পিএইচডি শিক্ষার্থী। এর আগে তিনি ঢাকা বিশ্ববিদ্যালয়ের কম্পিউটার সায়েন্স অ্যান্ড ইঞ্জিনিয়ারিং বিভাগ থেকে আন্ডারগ্র্যাড শেষ করেন। সম্প্রতি তিনি অস্ট্রেলিয়ান ন্যাশনাল ইউনিভার্সিটি  আয়োজিত থ্রি মিনিট থিসিস (3MT) প্রতিযোগিতায় People's Choice Winner হন, যেখানে তার প্রেসেন্টেশনের শিরোনাম ছিল "Do you know how music makes you feel?"। 

বাংলা টেক টকের এই পর্বে আমরা থ্রি মিনিট থিসিস (3MT) প্রতিযোগিতা, তার ডক্টরাল গবেষণা, কম্পিউটার বিজ্ঞান গবেষণায় নৈতিক চিন্তার গুরুত্ব  এবং সামাজিক যোগাযোগ মাধ্যম  ও কম্পিউটার বিজ্ঞানের নেতিবাচক দিকগুলো রোধে কম্পিউটার বিজ্ঞানী ও প্রযুক্তিবিদদের দায়িত্ব ও কর্তব্য নিয়ে কথা বলেছি। আজকের পর্বের শেষ অংশে জেসিকা তার সৃজনশীল সত্তার ভাবনাগুলো শেয়ার করেছেন। কেন তিনি নাচ এবং গবেষণা দুটোই সমান ভাবে করেন, কেন বারো বছর ভরতনাট্যম শেখার পর অস্ট্রেলিয়াতে তিনি স্ট্রিট ডান্স বেছে নিয়েছেন, আপাত দৃষ্টিতে দুটি ভিন্ন মেরুর মনে হলেও ভরতনাট্যম এবং স্ট্রিট ডান্স আসলে কতটা ভিন্ন, এরকম আরো অনেক প্রশ্নের অকপট উত্তর দিয়েছেন। 

**কথোপকথনের এক পর্যায়ে, ভরতনাট্যমের নামকরণের একটি ব্যাখ্যা  দিতে গিয়ে জেসিকা বলেছেন, ভ তে ভাব, র তে রস এবং ত তে তাল নিয়ে যেই নৃত্যকলা তার নাম ভরতনাট্যম। কিন্তু রেকর্ডিংয়ের শেষেই তিনি একটি সংশোধনী দিয়ে বলেছেন ভরতনাট্যমের "র" আসলে রাগ বুঝায়।  অর্থাৎ, ভরতনাট্যম হচ্ছে ভাব, রাগ ও তালের সমন্বয়ে নাচ।**

পুরো এপিসোডটি শুনতে উপরের এমবেডেড প্লেয়ার অথবা নিচে দেয়া যেকোনো পডকাস্ট প্লাটফর্মের লিঙ্ক ব্যবাহার করুন। দুই ঘণ্টার বেশি  এই কথোপকথনটি সহজে নেভিগেট করতে এমবেডেড প্লেয়ারের সাথে পর্ব সূচি দেওয়া হয়েছে।

## অতিথি প্রোফাইল
- [LinkedIn](https://www.linkedin.com/in/jessica-s-rahman/)
- [Twitter](https://twitter.com/JessicaSRahman)
